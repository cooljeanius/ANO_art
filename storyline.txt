
Storyline:
Tło:
Akladyjczycy są narodem barbarzyńców, którzy podbili cywilizowane królestwo
Wesnoth i na jego ruinach założyli swoje własne państwa. Rządzą nimi 
przedstawiciele rodu Hagarthenów. Ciemnoskórzy, dzicy barbarzyńcy gardzą
podbitymi Wesnotczykami, nazywając ich "underlings". Różnią się także
od nich zwyczajami (nie używając magii, nienawidząc elfów) oraz posiadaniem
religii, według której Akladyjczycy są rasą wybraną do panowania nad światem.
Wesnotczycy nie posiadają żadnej religii.

Głównym bohaterem kampanii jest Gawen Hagarthen. Jest on synem króla
Vakladii. Jego matka pochodziła z królewskiego rodu Wesnotczyków i została
otruta wkrótce po urodzeniu syna. Ojciec Gawena poślubił następnie Lorin,
akladyjską dziewczynę z rodu o wielkich ambicjach. Kampania rozpoczyna się
po bitwie, w której ginie ojciec Gawena, a on sam zostaje ciężko ranny (i budzi
się z amnezją). Trzy pierwsze scenariusze są ćwiczebne i stanowią wprowadzenie
gracza do historii. W ich wyniku Gawen z pomocą wiernego Reme oraz troskliwej,
młodej macochy Lorin powracają do stolicy, pokonując rebeliantów.

W stolicy okazuje się, że Akladyjczycy buntują się przeciwko Gawenowi, część
z nich uważa go bowiem za mieszańca niegodnego zasiadania na tronie. Gawen
rusza na czele swoich oddziałów przeciwko buntownikom. W bitwie większa część
jego własnej armii zdradza go, wśród nich okrutny Bor Cryne; Gawen rozkazuje
Rememu, by zabrał Lorin, a sam walczy do końca osłaniając ich odwrót. 

Reme porzuca Lorin, twierdząc, że przysięgał wierność Hagarthenom, a nie jej; 
Pozostawia jej nieco złota i kilku żołnierzy. Lorin wynajmuje najemników i
zdobywa swój własny zamek.

Gawin tymczasem przeżył bitwę, z pola walki wyniósł go Ruvio -- Wesnotczyk,
przywódca rebeliantów. Okazuje się, że Ruvio był zaufanym dworzaninem
matki Gawena; co więcej, matka Gawena i Ruvio mieli się pobrać, zanim ojciec
Gawena zdecydował, że musi się związać z Wesnocką arystokracją. Ruvio
posiada nową rodzinę, kilka córek, między nimi jest najstarsza, trzpiotowata
Karen. Gawen na czele armii rebeliantów szybko zdobywa sobie uznanie pod
nowym nazwiskiem. Odkrywa także bazę rebeliantów, Freetown, gdzie żyją
wolni ludzie.

Gawen wkrótce spotyka Lorin, która jest zniesmaczona nie tylko tym, że jej
przybrany syn zapuszcza brodę, ale także i tym, że przebywa w gronie
"podludzi". W wyniku narady w Freetown Gawen dowiaduje się, że do Vakladii
przybywają armie orków. Gawen przeprowadza rekonesans, w wyniku którego
dowiaduje się o przymierzu Bora Cryne'a z orkami, oraz o przybyciu nowego,
tajemniczego "mesjasza", Grekulaka, który ma pozwolić Akladyjczykom na podbój
reszty świata.

Rebelianci decydują się odszukać wyrocznię, by prosić ją o radę, oraz by odnaleźć
ostatnich magów w Wesnoth. Armii Gawena udaje się uwolnić wyrocznię spod
oblężenia trzech armii. Lorin i Wyrocznia przeprowadzają rozmowę, która
jest dla Gawena kompletnie niezrozumiała, i która wywiera druzgocący wpływ
na Lorin.
